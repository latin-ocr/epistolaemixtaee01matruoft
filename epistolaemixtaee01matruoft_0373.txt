ΑΝ. 1547 367

'non est vt mihi quidquam adj umenti persuadeam, quum sacratis-
sima Sua Majestas tot tantisque prematur calamitatibus et ad-
uersitatibus: quarum ego ante aliquot annos uerissimas causas
eidem simpliciter suppliciterque praedixi3 sed manentibus ipsis
causis, uidemus et effectus adhuc manere, et nescio sintne vn—
quam cessaturi. Quum uero R,da P. V. ob insignes suas dotes et
,virtutes apud illius MaJestatem citra dubium tantae sit authorita-
:tis et gratiae, ut merito nihil non, quod justum et rectum est,
facile ei persuadere valeat, oro et obsecro, ut eadem R.da P. V.
ipsius Majestatem, oblata commoditate et occasione, monere hor-
tarique non grauetur, quatenus ea non permittat me usque adeo
contra aequitatem violenter opprimi, meamque quamlibet exiguam
jurisdictionem. non ita pessum iri dignetur. Qua de re fusius, ubi
conuenerimus. Atque vtinam id ipsum propediem futurum sit,
saltem in ipso Concilio. Cujus, quia mihi R.da P. V. dudum ali-
quot sessiones et definitiones conclusionesque transmittere dignata
est, gratias habeo et ago perquam maximas, relaturus olim, qui-
buscumque rebus potero. Quas una mecum ex animo R.dae P. V.
ita offero, ut ipsa possit eis quocumque loco et tempore ad votum
et' nutum suum vti et abuti. Quod sibi firmiter persuadeat, meque
de meliori nota (vt dici solet) commendatum habere, commenda-
tumque sic apud S. D. N. et ipsum Concilium facere dignetur,

f* , vt et mihi illuc proficisci liceat.

 

⁷ De rebus passim in Germania, nunc altera perinde Aphrica
(sic), nouis, haud est vt scribam ad R‚dam P. V., quae sine dubio
sibi certiores et veriores habet, quam nos hic turcis finitimi ha-
bere quimus. Faxit Deus ille clementissimus et misericordissimus,
vt, reparata pace, aliquando ejus gratia etiam rep'aratam videamus
Ecclesiam, tot abusibus et haeresibus deformatam. Vt autem
R.da P. V. mei commendandi meliorem habere occasionem -possit
et efficaciorem, mitto hic per familiarem meum cubicularium ca-
talogum mearum pro republica christiana lucubrationum, quibus
ita posthac alias additurus sum, vt ibidem et R,da P. V. sui cla-
rissimi nominis immortalem memoriam pro dignitate perpetuo sit

habitura. Quae interea deindeque semper foelicissime valeat, mei
memor in suo beneplacito.

